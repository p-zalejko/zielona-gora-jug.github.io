---
layout: post
title: "Podsumowanie spotkania październikowego"
date: 2016-11-04 21:04:22 +0100
comments: true
categories: 
author: Magda Stożek
---
Kolejne jugowe <a href="http://www.meetup.com/Zielona-Gora-JUG/events/234700196/" target="_blank">spotkanie</a> za nami. Tym razem spotkaliśmy się, żeby posłuchać o grafowych bazach danych, a sponsorem była firma <a href="http://cinkciarz.pl/" target="_blank">Cinkciarz.pl</a>.

Prelegentem był Jarek Pałka, który przyjechał do nas z Krakowa, gdzie na co dzień pracuje w Allegro. Jarek współorganizuje także konferencję <a href="http://16.jdd.org.pl/" target="_blank">JDD</a>, na której była nasza jugowa reprezentacja w postaci Macieja Schmidta i Marcina Stożka. Tytuł JUGmajstra jest nasz! A dokładniej Marcina, którego prezentację o Dockerze (sprawdzoną u nas na lokalnym gruncie) publiczność wybrała jako najciekawszą. Gratulujemy:)

Wracając zaś do październikowej prezentacji - Jarek z właściwą sobie werwą i poczuciem humoru przeprowadził nas przez świat grafów - na początku powoli i spokojnie, a potem wpadliśmy już całkiem w wir zapytań w Cypherze, analizując i budując kolejne zależności na wprowadzonej jako graf skrzynce mailowej Jarka - było ciekawie:). Dla przypomnienia, oto slajdy: <a href="/files/neo4j-slides.zip">W gąszczu grafów</a>.
