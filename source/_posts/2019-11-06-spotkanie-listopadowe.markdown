---
layout: post
title: "Spotkanie listopadowe"
date: 2019-11-06 18:53:24 +0100
comments: true
categories: 
---

Spotkanie listopadowe znowu ma nietypowy termin: odbędzie się w czwartek, <b>28-ego listopada</b>, godzinę wcześniej, czyli o <b>18:00</b>. Będzie składało się tylko z jednej prezentacji, ale za to dłuższej. Stałe jest za to miejsce: klub WySPa. Odwiedzi nas
<b>Rafał Kotusiewicz</b> - doświadczony programista z Warszawy, a tematem będzie "<b><i>Abstrakcyjny język inżynierii oprogramowania (konwencje, wzorce, standardy, etc)</b></i>". Spotkanie będzie więc całkowicie niezależne od języka
 i mogą skorzystać z niego nie tylko Javowcy. Rejestracja na <a href="https://www.meetup.com/Zielona-Gora-JUG/events/266263685" target="_blank">Meetup</a>

Naszym sponsorem miesiąca jest ponownie <a href="https://ttpsc.pl/" target="_blank">Transition Technologies PSC</a> - firma wspierająca biznes w cyfrowej transformacji.

<img class="center" src="/images/ttpsc.png" style="width: 50%;">

Oddajmy głos prelegentowi: <i>Podczas prezentacji opowiem jak widzę inżynierię programowania jako abstrakcyjny język. Spojrzymy wspólnie na wspólne cechy języków programowania, środowisk, wzorców itd… Innymi słowy — sprawdzimy co wspólnego ma Fryderyk
Szopen czy Miles Davis z Robertem Martinem :)
Będzie o dobrych praktykach, złych praktykach, celnych abstrakcjach i wszystkim co wydaje się interesujące w obszarze szeroko pojętej “inżynierii programowania”. Będzie trochę kodu (bez kodowania), trochę slajdów, trochę wymądrzania i jakieś śmieszne obrazki. Mam nadzieję, że nie będzie nudno, ale tego nie mogę obiecać
</i>

Rafał o sobie: <i>Programuję zawodowo od 20 lat. Miałem okazję obserwować (mniej lub bardziej świadomie) ewolucję branży od momentu, gdy wybór języka zamykał się w C, C++ lub Perl, PHP do chwili obecnej, gdy w obrębie jednego projektu dzieje się więcej i
różniej :) Na co dzień programuję, uczę, konsultuję, robię co mogę by świat był lepszym miejscem.
Gram (głównie na gitarze), komponuję, słucham muzyki, czytam książki, trochę piszę, lubię gotować (nigdy nie ufajcie chudym kucharzom), interesują się właściwie wszystkim i w sumie jakoś udaje mi się to wszystko pogodzić z życiem rodzinnym, byciem mężem i ojcem.</i>