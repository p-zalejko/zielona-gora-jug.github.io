---
layout: post
title: "Spotkanie październikowe 2018"
date: 2018-10-21 09:50:18 +0200
comments: true
categories: 
---

Spotkanie październikowe odbędzie się 24-ego października o 19:00 (o 18:30 jest tradycyjne pre-party) w klubie "Wyspa" na Campusie B UZ przy Al. Wojska Polskiego 65.
Prelegent przyjedzie z Łodzi, a sponsorem dnia jest <a href="https://cinkciarz.pl" target="_blank">Cinkciarz.pl</a>.

<b>MongoDB in a nutshell for Developer</b>

No więc pewnie słyszałeś coś o MongoDB ale być może nie masz pojęcia jak (albo kiedy) go użyć? Wiktor pomoże zrozumieć podstawowe koncepcje związane z MongoDB i różnice w stosunku do klasycznego świata RDBMS. W trakcie prezentacji spojrzymy na MongoDB z perspektywy Java Developera i odpowiemy sobie na kilka pytań. Do czego możemy go użyć? Co może nam dać Mongo, a czego nie mogą tradycyjne relacyjne bazy? Kiedy go nie używać?

W drugiej części przyjrzymy się temu jak poszukiwać wąskie gardła, jak czytać explain() i na co zwracać uwagę. Dokładnie przyjrzymy się indeksom. Dowiemy się jak najlepiej wykorzystywać indeksy do sortowania, dlaczego tak ważna jest kolejność pól w indeksie oraz jakie są zasady, którymi powinniśmy się kierować tworząc indeksy.
Aby dodać łyżkę dziegciu do beczki miodu przybliżę wam również ciemniejsze strony indeksów - zasobożerność i to jak wpływają na wydajność zapisów.

<b>Wiktor Sztajerowski</b> - cynik, wielbiciel marnych dowcipów i koneser chemexa. Zakręcony na punkcie systemów rozproszonych. Bywalec salonów konferencyjnych (czasami nawet udaje, że coś wie i mądrzy się ze sceny). Na co dzień programista, architekt lub konsultant – w zależności od potrzeb. Jeden z leaderów łódzkiego JUGa, a od niedawna współorganizator konferencji SegFault oraz CoreDump.

Napoje i przekąski zapewnia sponsor spotkania - firma <a href="https://cinkciarz.pl" target="_blank">Cinkciarz.pl</a>.

[{% img center /images/cinkciarz.png 330 130 Cinkciarz.pl %}](http://www.cinkciarz.pl)

Zapraszamy! <a href="https://www.meetup.com/Zielona-Gora-JUG/events/255574466/" target="_blank">Zapisy tutaj</a>.
