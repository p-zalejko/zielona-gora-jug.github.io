---
layout: post
title: "Zakończenie sezonu 2016/2017 - podsumowanie"
date: 2017-06-15 19:53:01 +0200
comments: true
categories: 
author: Paweł Nowak
---
Czternastego czerwca miało miejsce nasze ostatnie spotkanie w sezonie 2016/17. Sponsorem spotkania i after-party był <a href="https://www.globallogic.com/pl/"> GlobalLogic</a>.

[{% img center /images/global_logic.jpg 330 130 GlobalLogic %}](https://www.globallogic.com/pl/)

Prelegentami byli dwaj pracownicy sponsora: Cezary Kujawa i Tomasz Kleszczyński. Cezary przedstawił nam szybkie przypomnienie podstaw kryptografii wraz z najczęściej używanymi
algorytmami. Najważniejszym elementem tego wykładu było jednak wymienienie błędów, które popełniamy jako programiści podczas użycia kryptografii. Chodziło tu o sposoby
przechowywania haseł, wybór algorytmów i procedur oraz certyfikaty używane m.in. do cyfrowego podpisywania dokumentów.

Tomek z kolei opowiedział nam o Kotlinie - wschodzącej gwieździe wśród języków programowania. Wymienił 20 składniowych cech, które sprawiają, że warto zainteresować się właśnie tym językiem.
Wspomniał również o jego historii i perspektywach rozwoju. Ostatnim elementem było szybkie wymienienie narzędzi, dzięki którym sprawnie można zapoznać się z Kotlinem.

Materiały:
<ul>
<li> Kotlin - <a href="files/Kotlin-jug.pdf" target="_blank">prezentacja</a> i <a href="files/Kotlin-jug.zip" target="_blank">prezentacja z kodem</a>
<li> <a href="files/kryptografia.pdf" target="_blank">Kryptografia na usługach dewelopera</a></li>
</ul>

Po części oficjalnej i losowaniu nagród, GlobalLogic zorganizował dodatkowe atrakcje, czyli catering+ oraz gry zespołowe. Dziękujemy!

Dziękujemy również wszystkim zaangażowanym w kończący się sezon: sponsorom, prelegentom oraz uczestnikom. Bez Was nie byłoby naszych comiesięcznych spotkań. Dziękujemy również załodze pubu
Haust, który udostępnia nam swoje podwoje. Do zobaczenia w nowym, czwartym sezonie JUG ZG!