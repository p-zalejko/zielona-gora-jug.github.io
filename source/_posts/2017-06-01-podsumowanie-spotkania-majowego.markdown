---
layout: post
title: "Podsumowanie spotkania majowego"
date: 2017-06-01 21:00:04 +0200
comments: true
author: Paweł Nowak
---

W upalny majowy wieczór spotkaliśmy się, aby posłuchać o dwóch tematach, które mają luźny związek z samym programowaniem, ale zaczynają być coraz ważniejsze w nowoczesnym
wytwarzaniu oprogramowania.

Rozpoczął Maciej Żarczyński, devops z ADB, który wprowadził nas, programistów, w świat OpenShifta. Na początku wprowadził nas w genezę systemu i podstawowe pojęcia niezbędne
do zrozumienia działania OS. Wszystko podane bez zbędnych szczegółów niestotnych dla Javowców, a za to z podkreśleniem rzeczy o których musimy pamiętać, żeby nie doprowadzić
devopsa do rozpaczy. Ostatnim elementem prezentacji był "żywy" OpenShift zarządzający kilkoma instancjami serwisu (widocznymi jako jedno), z których jedna była autmatycznie 
wskrzeszana po awarii. Stanowiło to świetną ilustrację wygody stosowania tego typu rozwiązań.

W drugiej części naszym gościem był Piotr Kafel pracujący na co dzień w Grouponie, w Berlinie. Tematem jego prezentacji było znaczenie modnego ostatnio słowa <i>reaktywny</i>.
Piotr omówił cechy systemu reaktywnego wedłu Reaktywnego Manifestu oraz znaczenie tychże cech w praktyce. Wskazał na "fałszywe" interpretacje i złe zrozumienie cech reaktywnych.
Jako że prezentacja miała charakter teoretyczny, Piotr na zakończenie pokrótce omówił przykłady bibliotek implementująych "reaktywność".

Przypominamy, że możecie ocenić prezentacje <a href="https://docs.google.com/forms/d/1dh-w0Bc3RrWQEQVAL5s1FqqAYyFWrnH_kQs9IhFMViA/edit"> tutaj</a>.
Czekają nagrody!

Materiały:
<ul>
<li>Prezentacja <a href="files/Reactive_-_land_of_confusion.pdf">Reactive - land of confusion</a></li>
</ul>